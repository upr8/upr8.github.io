---
title: 'Creating the Perfect Design Brief: How to Manage Design for Strategic Advantage'
date: '2020-07-10'
lang: 'en'
type: 'book'
published: true
hasReview: false
author: 'Peter L. Philips'
publishDate: '2005'
translator: 'سلمان یافت‌آبادی'
translatePublisher: 'نشر نظر'
desc: 'Transparency and mutual understanding first: this book tries to find reasons for some of the challenges in the field of design and to offer solutions for them.'
rate: 3
tags: ['business', 'design']
embeddedImagesLocal:
    - './design-brief-cover-en.png'
---

## چکیده‌ی کتاب

لغت طراحی در عنوان و تمام این کتاب به _"طراحی بصری و فیزیکی"_ محصولات و تبلیغات اشاره می‌کند. ولی بنظر در حوزه‌های دیگر طراحی که زبان تخصصی از زبان تجاری فاصله گرفته است نیز کاربرد دارد.

نویسنده، _طراحی_ را خط مقدم تعامل با مشتری و یک _راهبرد تجاری کلیدی_ می‌داند ولی چنین نگاهی را در مدیران و سایر بخش‌هایی که با آنها در تعامل است نمی‌بیند و مقصر اصلی را خود طراحان می‌داند.

نویسنده در این کتاب به نوع رابطه‌ی _"سرویس‌دهی"_ بین طراح و مشتری حمله می‌کند و سعی می‌کند طراحان را ترقیب کند تا اول بر مفاهیم تجاری مسلط شوند تا در تعاملات به جای تمرکز بر زبان هنری بر ارزش‌های تجاری تمرکز کنند تا زبانی مشترک در جلسات ایجاد شود. دوم اینکه با پذیرفتن بخشی از مسئولیت نتیجه‌ی نهایی، نقش فعالتری در فرآیند تولید ایفا کنند تا رابطه‌ی _"سرویس‌دهی"_ به رابطه‌ی _"همکاری"_ تبدیل شود.
همچنین با طرح مفهوم **Design Brief** و تبیین نقش آن در تمام فرآیند طراحی، از تعریف تا تصویب، رابطه‌ی _"همکاری"_ را در این فرآیند نهادینه کند.

## نظر من شخصی درباره‌ی این کتاب

من از این کتاب بسیار یاد گرفتم. من بارها به عنوان یک توسعه‌دهنده نرم‌افزار در موقعیت‌هایی مشابه مواردی که در کتاب اشاره شد قرار گرفتم. البته مواردی هم بود که می‌توانست بهبود یابد که در ادامه به آن اشاره می‌کنم.

ترجمه‌ی کتاب بسیار گویا و خوب بود ولی انتخاب معادل _"تفهیم‌نامه"_ به جای واژه‌ی _"Brief"_ چندان مناسب نبود (اگرچه در ابتدای کتاب نویسنده به گزینه‌های مختلف بررسی شده یا مصطلح اشاره کرده‌است).

بنظرم در مواردی این کتاب بسیار ایده‌آل گرایانه نوشته شده است. به عنوان مثال فرض اولیه‌ی کتاب این است طرف مقابل طراح، با شفاف شدن نیازمندی خود مشکلی ندارد و فقط روش آن را نمی‌داند ولی من شاهد مواردی بوده‌ام که در مقابل اصل این شفافیت مقاومت می‌شد. یکی از دلایل این مقاومت می‌تواند این باشد که بسیاری از افراد علاقه‌ای به شفاف شدن اهداف ندارند چون نمی‌خواهند شرایط شکست خود را دقیق کنند.

در بخش‌هایی از کتاب هم لحن نویسنده نوعی ناامیدی، سرخوردگی و حتی خشم را القا می‌کرد که می‌توانست وجود نداشته باشد.

## قسمت‌هایی از کتاب

> افراد واژه‌های گوناگونی را برای آنچه من "تفهیم‌نامه‌ی طراحی (Design brief)" می‌نامم به کار می‌برند.
> بسیاری از واژه‌ی "تفهیم‌نامه خلاقیت (Creative brief)" استفاده می‌کنند، بعضی دیگر به واژه‌های دیگری عادت کرده‌اند مانند "تفهیم‌نامه بازاریابی (Marketing brief)"، "تفهیم‌نامه پروژه (Project brief)"، "برگه کار (Job ticket)" یا "نفهیم‌نامه نوآوری (Innovation brief)". از هر واژه‌ای که استفاده می‌کنیم، منظور ما توضیحاتی مکتوب درباره‌ی پروژه است که نیاز به نوعی طراحی را تشریح می‌کند.
>
> <cite>صفحه‌ ۲۵</cite>

> **تفت با روغن داغ، ایده‌ای خلاقانه** <br/>
> هر که از تفت غذا با روغن لذت می‌برد، می‌داند که شاه‌کلید پخت یک غذای خوشمزه در این نکته نهفته است که پیش از شروع به آشپزی، تمام مواد لازم را آماده کرده باشید. سرخ‌کردن با روغن داغ فرآیندی است که به سرعت عمل زیادی نیاز دارد و به شرطی همه چیر به خوبی پیش می‌رود که هر یک از مواد را دقیقاً در زمان درست اضافه کنید. اگر آمادگی لازم را داشته باشید، هم فال است و هم تماشا!<br/>
> اجرای یک برنامه طراحی بسته‌بندی در یک شرکت امروزی، بسیار شبیه همین تفت با روغن داغ است. نوعی اضطرار وجود دارد، همه چیز در اولویت است و همه چیز باید در زمان مقرر انجام شود.
>
> <cite>
>     صفحه‌ی ۲۹ - به نقل از
>     <span dir="ltr">
>         Kim Zarney, "The core creative concept in branding"{' '}
>     </span>
> </cite>

> نیاز همیشگی یک تبلیغات عالی، قابلیت داستان‌گویی در کوتاه‌ترین جملات و با کمترین توضیحات است. تاثیرات بصیر ما را مجذوب و میخکوب می‌کنند.
>
> <cite>
>     صفحه‌ی ۳۰ - به نقل از
>     <span dir="ltr">
>         Kim Zarney, "The core creative concept in branding"{' '}
>     </span>
> </cite>

> **عناصر غیرقابل تغییر** <br/>
> طرح‌ریزی ایده اصلی همیشه با مروری بر باید‌ها و عناصر انعطاف‌ناپذیر آغاز می‌شود. در واقع این عناصر تمام پارامترهایی هستند که جبر حاکم بر عملکرد ما را شکل می‌دهند.<br/>
>
> -   چقدر زمان داریم؟
> -   نیازمندی‌های مرحله تولید و فروش چیست؟
> -   میزان منابع مالی چقدر است؟
>
> <cite>
>     صفحه‌ی ۳۱ - به نقل از
>     <span dir="ltr">Kim Zarney, "The core creative concept in branding"</span>
> </cite>

> اگر حرفه طراحی آنچه برای انجام کار نیاز دارد را بدست نمی‌آورد پس شرم برنا و نه آنها! اگر آنها نمی‌فهمند، این گناه "ما" است. ما نیازهایمان را به طور موثر انتقال نداده‌ایم. این مسئولیت حرفه‌ی طراحی است که یاد بگیرد فعال باشد، رهبری را بدست بگیرد.
>
> <cite> صفحه‌ی ۳۸ </cite>

> **طراحی هنر نیست!** <br/>
> فکر می‌کنم طراح بزرگ پاول رند (Paul Rand) بود که اولین بار گفت (یا حداقل من اولین بار از او شنیدم)، «طراحی، حل مسئله است». اگر طراحی به منزله‌ی حل مسئله باشد، بنابراین یک طراح خوب، باید با درکی عمیق از مسئله‌ای که باید حل شود آغاز گردد که این وظیفه برعهده‌ی تفهیم نامه طراحی است. گرچه ممکن است این سخن برای طراح ما خوش نیاید، اما کار، حول سلیقه‌ی او شکل نمی‌گیرد بلکه هدف یافتن راه‌حلی کاملاً خلاقانه است که پاسخگوی صورت مسئله باشد.<br/>
> اغلب مواقع شاغل در زمینه کسب و کار، طراحی را نوعی تشریفات هنری تزئینی می‌دانند و جملاتی می‌گویند مثل: "یک کاری بکن تا ایده‌ای که می‌دهم، قشنگ بنظر برسد". طراحانی که به اشتباه هنرمند در نظر گرفته می‌شوند، شرکای راهبردی و دارای هوش اقتصادی به حساب نمی‌آیند.
>
> <cite> صفحه‌ی ۳۹ </cite>

> این کلمه‌ی "خدمات" هم مرا اذیت می‌کند. وقتی کسی کارش را با عنوان "خدمات" به من معرفی می‌کند، فوراً احساس می‌شود مسئول منم! به هر جهت اگر شما خدماتی ارائه می‌دهید و من برای آن خدمات مبلغی می‌پردازم، پس از هرگونه حقی برخوردارم که تعیین کنم آنچه از شما می‌خواهم چیست. آیا طراحان خدماتی ارائه می‌کنند؟ در مفهوم بله این کار را می‌کنیم! اما رئیس هیئت مدیره یک شرکت هم خدماتی ارائه می‌کند و ما هم اسم دفتر او را نمی‌گذاریم: "خدمات ریاست هیئت مدیره".
>
> <cite> صفحه‌ی ۴۳ </cite>

نویسنده توضیح می‌دهد که RFP یا Proposal تفهیم‌نامه نیست چون در این مراحل هنوز گفتگویی شکل نگرفته است.

> درخواست برای پیشنهاد (RFP)، سندی مکتوب است که معمولاً مختص زمان و شرایطی است که شرکتی، گروع طراحی درون سازمانی در اختیار نداشته باشد. هدف از این سند توضیح پروژه و ارائه اطلاعات زیربنایی کافی است. در مقابل آن، منابع برون سازمانی پاسخی را در جواب به این درخواست تدوین می‌کنند که در برگیرنده نقطه نظرات خود درباره پروژه، برآوردی از هزینه‌ها، زمان‌بندی‌های پیشنهادی و فرایند‌های پیشنهادی برای به ثمر رساندن پروژه خواهد بود که نا این پاسخ مدون "طرح پیشنهادی (Proposal)" است. اما یک تفهیم‌نامه طراحی خوب، الزاماً نیازمند اطلاعات بخصوص بیشتری نیز می‌باشد. اطلاعاتی که هدفمند و راهبردی باشد. ضمناً یک تفهیم‌نامه طراحی در تعامل و ارتباط میان گروه طراحی و درخواست‌کنندگان و آن هم بعد از بحث و بررسی کافی درباره پروژه تدوین می‌شود.
> اهداف اصلی پروژه چیست؟ چرا این پروژه ضروری است؟
>
> <cite> صفحه‌ی ۴۴ </cite>

> باید هم‌اکنون صورت پذیرد؟ چه نتایج تجاری از این پروژه مدنظر است؟ ابعاد و
> جنبه‌های مهم و حیاتی این پروژه کدام است؟ در نهایت و مهمتر از همه اینکه تک‌تک
> Stakeholder های این پروژه چه کسانی هستند؟ این دسته از اطلاعات در RFP گنجانده
> نمی‌شوند.
>
> <cite> صفحه‌ی ۵۲ </cite>

> **مفاد ضروری یک تفهیم‌نامه طراحی** <br/>
>
> -   پیش‌زمینه و کلیات پروژه
> -   بررسی حیطه و طبقه کسبت و کار (Category Review)
> -   بررسی مخاطب هدف (Target Audience Review)
> -   معرفی شرکت، محصولات و خدمات آن (Company Portfolio)
> -   اهداف کسب و کار (Business Objectives) و راهبرد طراحی (Design Strategy)
> -   چشم‌انداز پروژه، زمان‌بندی و بودجه
> -   داده‌ها تحقیقاتی
> -   پیوست
>
> <cite> صفحه‌ی ۶۵ </cite>

> (به عنوان مثال) به منظور اجرای موثر این پروژه، طراحی در شش گام صورت خواهد گرفت:
>
> -   گام ۱: بررسی و ممیزی کامل متعلقات بصیر (Visual Audit) موجود شرکت و همچنین متعلقات بصری سه رقیب اصلی شرکت
> -   گام ۲: توسعه حداکثر شش ایده خلاقانه که جوابگوی اهداف تجاری پروژه باشد
> -   گام ۳: تمامی ایده‌ها در جامعه مخاطبین هدف (Target Audience) به آزمون گذاشته می‌شود
> -   گام ۴: از میان ایده‌ها سه طرح انتخاب شده و مورد بهسازی قرار می‌گیردو هر سه طرح مجددا در میان مخاطبین هدف به آزمون گذاشته می‌شود
> -   گام ۵: یکی از ایده‌ها انتخاب شده، توسعه پیدا کرده و پس از نهایی‌سازی مجدداً مورد آزمون قرار گرفته و گزارش و نمایشی از آن برای تایید نهایی آماده می‌شود
> -   گام ۶: پس از دریافت تایید، طرح مصوب اجرا می‌گردد
>
> <cite> صفحه‌ی ۶۸ </cite>
