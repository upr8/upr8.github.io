---
title: 'In Praise of Idleness: A Timeless Essay'
date: '2022-04-30'
lang: 'en'
type: 'book'
published: true
hasReview: false
author: 'Bertrand Russell'
publishDate: '2004'
translator: 'محمدرضا خانی'
translatePublisher: 'نیلوفر'
desc: "How less work can bring relative happiness and more leisure for everyone"
rate: 4
tags: ['philosophy', 'economics']
embeddedImagesLocal:
    - './in-praise-of-idleness-cover-en.jpg'
---

## خلاصه

این کتاب با محوریت مفاله‌ای است که در سال ۱۹۳۲ توسط راسل منتشر شده است.
مسئله‌ی اصلی این کتاب این است که با وجود افزایش بهره‌وری ناشی از پیشرفت صنعتی،
چرا طبقه‌ی کارگر هنوز مجبور هستند برای تامین ضروریاتشان باید زمان زیادی را صرف کنند.

راسل در بررسی این مسئله به فرهنگی که برای تشویق کارگران به کار بیشتر تقویت
می‌شود نیز می‌پردازد.

علی‌رغم گذشت بیش از ۸۰ سال از انتشار مقاله مسئله‌ی این مطرح شده هنوز معتبر است.
کما اینکه با بروز فناوری‌های نوین این مسئله به نتقطه‌ی بحرانی تری نیز نزدیک می‌شود.

ایده‌ی کلی این است که وقتی بهره‌وری افزایش می‌یابد باید به صورت هماهنگ میزان کار را
برای تمام اقشار جامعه کم کرد به گونه‌ای که برای رفع ضروریات مثلا ۴ ساعت کار در روز
کفایت کند. در این شرایط فرد این اختیار را دارد که از فراغت خود برای پیشرفت تمدن
گام بردارد.

## گزیده‌ها

> فناوری مدرن این امکان را فراهم کرده است که فراغت تا حد زیادی نه
> امتیاز خاص طبقات کوچک ممتاز، که حقی باشد که در کل جامعه به طور مساوی
> توزیع شود. اخلاق کار همانا اخلاق بردگی است و دنیای مدرن نیازی به بردگی ندارد
>
> <cite> صفحه‌ی ۱۴ </cite>

> فن‌آوری نوین موجب کاهش چشمگیر میزان کار لازم برای تامین معاش افراد بشر شده است
> این امر در خلال جنگ جهانی اول به اثبات رسید. آن زمان همه‌ی مردان نیروهای مسلح
> ، همه‌ی مردان و زنان دخیل در تدارکات مهمات و ... از مشاغل تولیدی جدا شده‌بودند.
> با وجود این سطح عمومی و رفاه مادی در بین مزدبگیرانن غیرمتخصص در جناح متفقین بالاتر
> از پیش از جنگ یا پس از آن بود. ... این ساماندهی علمی، که پیاده شده بود تا مردم
> جذب امور جنگ و تدارک مهمات شوند، چنانچه در پایان جنگ ابقا شده و ساعات کار به چهار
> ساعت تقلیل یافته بود، همه چیز به خیر می‌گذشت. ولی به جای این کار همان بی‌نظمی سابق را
> احیا کردند، کسانی که به کارشان نیاز بود، ساعات طولانی به کار گماشته شدند و مابقی
> بیکار رها شدند تا گرسنگی بکشند. چرا؟ چون کار یک تکلیف است و سهم آدم نه متناسب با
> آنچه تولید کرده، که متناسب با فضیلت اوست و نهفته در سختکوشی‌اش.
>
> <cite> صفحه‌ی ۱۶ </cite>

> فرض کنید در یک برهه‌ی مشخص، پاره‌ای مردم به سوزن‌سازی اشتغال داشته باشند. آنها بر
> فرض با هشت ساعت کار در روز به اندازه‌ی نیاز دنیا سوزن بسازند. حال کسی بیاید و
> اختراعی کند که بشود با همان تعداد آدم دوبرابر آن قدر سوزن ساخت. ولی دنیا که به این
> میزان سوزن نیاز ندارد: سوزن حالا آن‌قدر ارزان است که بعید است مقادیر بیشتر را بتوان
> ارزان‌تر خرید. آن وقت در دنیایی معقول همه‌ی دست‌اندرکاران سوزن‌سازی می‌توانند به جای
> هشت ساعت، چهار ساعت کار کنند و همه‌چیز مانند گذشته پیش‌رود. ولی در دنیای حاضر
> این امر را مایوس‌کننده می‌دانند. مردم همچنان هشت ساعت کار می‌کنند، سوزن بیش‌از‌حد
> تولید می‌شود، برخی کارفرمایان ورشکست می‌شوند، و نیمی از افراد فعال در عرصه‌ی
> سوزن‌سازی از کار بی‌کار می‌شوند. دست آخر همان‌قدر فراغت پدید می‌آید که در آن طرح دیگر
> ولی نیمی از مردم کاملا عاطل و باطل می‌شوند در حالی‌که نیمی دیگر اضافه کاری می‌کنند.
> بدین ترتیب این فراغت اجتناب ناپذیر ضامن بروز فلاکتی همه‌گیر می‌شود به جای اینکه
> خاستگاه سعادتی همگانی شود.
>
> <cite> صفحه‌ی ۱۷ </cite>

> این فکر که فقیران هم باید فراغت داشته باشند، همواره برای ثروتمندان ناخوشایند
> بوده است. در انگلستان اوایل قرن نوزدهم، پانزده‌ساعت کار روزانه برای هر فرد معمول
> بود؛ کودکان هم گاه همین قدر کار می‌کردند ولی غالبا دوازده ساعت در روز.
> وقتی عده‌ای فضول موی دماغ گفتند این مقدار ساعت به نظر قدری طولانی است، شنیدند که
> کار بزرگسالان را از میگساری و کودکان را از شیطنت با می‌دارد. وقتی بچه بودم،
> کوتاه زمانی پس از آنکه کارگران شهری حق رای یافتند، پاره‌ای تعطیلات رسمی در قانون
> لحاظ شدند، مایه‌ی خشم و غضب طبقات بالاتر. یادم می‌آید که از زبان یک دوشس پیر شنیدم:
> «تعطیلی به چه درد فقیرها می‌خورد؟ آنها باید کار کنند» مرم حالا اینقدر رک نیستند.
> ولی آن عقیده هنوز پابرجا است.
>
> <cite> صفحه‌ی ۱۸ </cite>

> کار تا حدودی برای حیات ما ضروری است، ولی مسلما غایت زندگی بشر به شمار نمی‌رود.
> وگرنه بایست هر عمله‌ای را برتر از شکسپیر می‌دانستیم.
>
> <cite> صفحه‌ی ۲۴ </cite>

> وقتی پیشنهاد می‌کنم که ساعات کاری باید به چهار ساعت کاهش یابد، منظورم این نیست
> که باید همه‌ی اوقات بازمانده‌‌ی روز را به خوشگذرانی محض سپری کنیم منظورم این است که
> چهار ساعت کار در روز باید امکانات پایه‌ی رفاهی و ضروریات زندگی را برای آدم مهیا
> سازد و بازمانده‌ی وقت در اختیار خود فرد باشد تا هر طور که مناسب می‌داند از آن
> استفاده کند. رکن اساسی چنین سیستم اجتماعی این است که باید به تحصیل بیش از آنی
> پرداخت که در حال حاضر معمول است و تحصیل باید از جمله ذوقی را بپروراند که شخص را
> قادر سازد از فراغت خود هوشمندانه بهره بگیرد.
>
> <cite> صفحه‌ی ۲۶ </cite>

> تفریح جماعت شهرنشین عمدتا منفعل شده است: دیدن فیل، تماشای مسابقه‌ی فوتبال، گوش دادن
> به رادیو و جز آن. این امر ناشی از این واقعیت است که انرژی فعال مردم کلا صرف کار می‌شود؛
> اگر مردم فراغت بیش‌تری داشته‌باشند، دوباره از تفریحاتی لذت خواهند برد که در آن فعالانه شرکت
> داشته باشند.
>
> <cite> صفحه‌ی ۲۷ </cite>

> بشر بدون طبقه‌ی برخوردار از فراغت هرگز از بربریت بیرون نمی‌آمد.
>
> شیوه‌ی طبقه‌ی برخوردار از فراغت بی‌تکلیف به هر روی به طرز شگفت‌آوری اسرافکارانه بود.
> هیچ یک از اعضای این طبقه سخنکوش بودن را نیاموخته بود و طبقه در کل آنچنان هوشمند نبود.
>
> <cite> صفحه‌ی ۲۷ </cite>

### پیوست

> ساده‌سازی یک مسئله، ولو ساده‌سازی زیادی آن، اغلب به معنی رویکردی تازه به آن است.
>
> اکنون باید دریابیم که سعادت و تنعم انسان در گرو کاهش نظام‌مند کار است.
>
> <cite> صفحه‌ی ۳۴ </cite>


> بین سال‌های ۱۸۷۰ و ۱۹۹۸ میزان ساعات کاری هر فرد شاغل در سال در بریتانیا به نصف
> رسیده است. از سال ۱۹۵۰ تاکنون هم ۲۴ درصد کاهش داشته است.
>
> در سال ۱۹۹۸ در اروپای غربی کارگران، براساس نرخ واقعی، حدود ۱۸ برابر بیشتر از
> تولید سال ۱۸۷۰ تولید کردند، در حالی که در همین برهه‌ی زمانی میزان ساعات کاری
> به ازای هر نفر از جمعیت پیوسته کاهش یافته و تقریبا به نصف رسیده است، از
> ۱۲۹۵ ساعت در سال به ۶۵۷ ساعت.
>
> <cite> صفحه‌ی ۳۶ </cite>
