---
title: 'The Schopenhauer Cure'
date: '2020-11-25'
lang: 'en'
type: 'book'
published: true
hasReview: false
author: 'Irvin D Yalom'
publishDate: '2005'
translator: 'سپیده حبیب'
translatePublisher: 'نشر قطره'
desc: "If an important issue is ignored in the group, no other important words will be said."
rate: 4
tags: ['literature', 'fiction', 'psychology', 'narcissism']
embeddedImagesLocal:
    - './the-schopenhauer-cure-en.jpg'
---

## بریده‌ها

> دکتر هرتسفلد به من بگویید، اگر این چیزی است که من می‌خواهم - مطالعه و یک خواب راحت شبانه - چرا نمی‌توانم به آن برسم؟ چرا همین کار را نمی‌کنم؟
>
> <cite>صفحه‌ ۳۴</cite>


> با استعداد، همچون تیراندازی است که هدفی را می‌زند که دیگران قادر به زدنش نیستند؛ نابغه، همچون تیراندازی است که هدفی را می‌زند که دیگران قادر به دیدنش نیستند.
>
> <cite>صفحه‌ ۵۵</cite>


> زندگی شاد ممکن نیست؛ بهتر آنکه فرد به حیاتی قهرمانانه دست یابد.
>
> آزادی در یک بعد از ظهر بی‌برنامه، بیش از آنکه شادی بیاورد، سرگشتگی می‌آورد.
>
> <cite>صفحه‌ ۵۹</cite>

> ... می‌خواهم اولین درس روان‌درمانی رو مجانی بهت بدم: آنچه حقیقتا در روان‌درمانی اهمیت دارد، نه اندیشه، نه بینش و نه ابزار رسیدن به اینهاست.  اگر در پایان درمان از بیماران درباره‌ی فرایند کار بپرسی، چی از درمان یادشون مونده؟ قطعا نه اندیشه‌ها، بلکه همیسه و همیشه نوع ارتباط رو به خاطر دارن.
>
> <cite>صفحه‌ ۹۵</cite>


> شوپنهاور معتقد بود "Homo homini lupus" : انسان برای انسان دیگر گرگ است.
>
> <cite>صفحه‌ ۹۷</cite>


> قوانین اصلی گروه چیه؟
>
> اول رازداری: با هیچ کس درباره‌ی هیچ یک از اعضای گروه حرف نمی‌زنی. دوم، تلاش می‌کنی خودت رو در گروه افشا کنی و در بیان برداشت‌ها و احساساتی که نسبت به اعضای دیگه داری، صادق باشی. سوم، همه چیز باید درون گروه پیش برود. اگر تماسی بیرون از گروه بین اعضای گروه برقرار بشه، باید به درون گروه آورده بشه و درباره‌ش بحث بشه.
>
> <cite>صفحه‌ ۱۰۱</cite>



> دوران کودکی، تنها به این دلیل که فعالیت هولناک دستگاه تناسلی هنوز در خواب است ولی مغز به بالاترین میزان فعالیتش رسیده، دوران بیگناهی و شادی است، پردیس زندگانی و بهشت گمشده‌ای که در باقی عمر با حسرت و آرزو به آن می‌نگریم.
>
> <cite>صفحه‌ ۱۰۵</cite>

> یک روز صبح پسری به مادرش گفت: امروز نمی‌خوام برم مدرسه.
>
> مادر پرسید: چرا؟
>
> به دو دلیل: یکی اینکه از شاگردا بدم می‌آد و دیگه اینکه اونا از من بدشون می‌آد.
>
> مادر جواب داد: به دو دلیل باید بری مدرسه: اول اینکه چهل و پنج سالته و دوم اینکه مدیر مدرسه‌ای.
>
> <cite>صفحه‌ ۱۱۷</cite>

در حسرت روزهای بدون alternative life و زندگی‌های نزیسته:

> نیچه یک بار گفته تفوت اصلی انسان و گاو این بود که گاو می‌دونست چطور وجود داشته باشه، چطور بدون بیم در زمان مقدس اکنون، بدون سنگینی بار گذشته و بی‌خبر از وحشت‌های آینده زندگی کنه.
> ولی ما انسان‌های بدبخت چنان در تسخیر گذشته و آینده‌ایم که فقط می‌تونیم مدت کوتاهی در اکنون پرسه بزنیم.
>
> می‌دونین چرا تا این حد در حسرت روزهای کودکی هستیم؟ نیچه می‌گه چون روزهای کودکی روزهای بیخیالی بوده‌اند، روزهای عاری از دلواپسی، روزهایی که هنوز آوار گذشته‌ها و خاطرات دردناک و محزون بر ما سنگینی نمی‌کرده‌اند.
>
> <cite>صفحه‌ ۱۲۳</cite>


> خواستن، خوشنودی‌گذرا، ملال و خواستن بیشتر.
>
> <cite>صفحه‌ ۱۲۴</cite>


> اگه مسئله‌ی بزرگی در گروه نادیده گرفته بشه، هیچ حرف مهم دیگه‌ای هم زده نمی‌شه.
>
> <cite>صفحه‌ ۱۸۸</cite>

> می‌دونین، من قدر این همه حمایت شما رو می‌دونم، ولی وقتی این قدر شدید می‌شه، نگرانم می‌کنه. شاید زیادی خونسرد و بی‌خیالم، ولی می‌دونین لو گریگ کی تصمیم گرفت بازنشسته بشه؟ وقتی در یکی از بازی‌ها، همه‌ی اعضای تیم برای گرفتن یک توپ زمینی معمولی و شروع کردن مسابقه زیادی تحسینش کردن.
>
> <cite>صفحه‌ ۱۸۹</cite>

> بیماران صعب‌العلاج زیادی دیده‌ام که برام گفته‌اند انزوایی که بیماری بهشون تحمیل کرده، بدترین و سخت‌ترین بخش بیماریه.
>
> و این تنهایی یک انزوای دوجانبه است: از یک طرف فرد بیمار خودشو منزوی می‌کنه چون نمی‌خواد دیگران رو هم با خودش به یاس و ناامیدی بکشونه و از طرف دیگه دیگران هم از او دوری می‌کنند چون نمی‌دونن چطور باید با اون حرف بزنن یا اینکه دلشون نمی‌خواد با مرگ سروکار داشته باشن.
>
> <cite>صفحه‌ ۱۹۰</cite>

> اول، اصرار فروید بر اینکه برقراری ارتباط درمانی درمانگر با یک زن زیبا باید به شیوه‌ای انسانی باشد و نباید از ارتباط درمانی سرباز‌ زند و یا بیمار را در موقعیتی نامساعد قرار دهد صرفا به این دلیل که زیباست و باید تاوان زیباییش را بدهد. 
> دوم مقاله‌ای بود با عنوان «زن زیبای توخالی» که در دوران دانشجویی‌اش خوانده بود و در آن به این نکته اشاره شده بود که یک زن واقعا زیبا آن‌قدر صرفا برای ظاهرش تحویل گرفته می‌شود و پاداش می‌گیرد که از پرورش سایر بخش‌های وجودش غافل می‌ماند. اعتماد به‌نفس و احساس موفقیتش بسیار سطحی است و از عمق پوستش فراتر نمی‌رود، در نتیجه به محض رنگ باختن و زائل شدن زیبایی، حس می‌کند دیگر چیزی برای پیش‌کش به دیگران ندارد: نه هنر جالب بودن را در خودش پرورش داده و نه هنر جلب توجه دیگران را.
>
> آدم عاقل زندگیش رو صرف کسب محبوبیت نمی‌کنه. این یک امید واهیه. محبوبیت به معنی درست بودن یا خوب بودن نیست؛ برعکس، آدمو هم‌تراز بقیه و در نتیجه خرفت می‌کنه. خیلی بهتره که درون خودمون دنبال ارزش و هدف باشیم.
>
> <cite>صفحه‌ ۱۹۴</cite>


> وسواس نوعی پرت‌اندیشی است؛ تو را از فکر کردن به چیز دیگری حفظ می‌کند.
>
> <cite>صفحه‌ ۲۰۵</cite>

> یقین پیدا کن که داوری‌های ذهنی‌ات، داوری‌های عینی را از چشمت پنهان نکند.
>
> <cite>صفحه‌ ۲۴۱</cite>

> سه انقلاب عمده‌ی فکری بشر، ایده‌ی محوریت انسان را تهدید کرده است.
>
> اول، کوپرنیک نشان داد که زمین آن مرکزی نیست که همه‌ی اجرام آسمانی به دورش می‌گردند.
>
> بعد داروین روشن کرد که ما کانون زنجیره‌ی حیات نیستیم، بلکه مانند سایر موجودات از تکامل اشکال دیگر حیات به وجود آمده‌ایم.
>
> سوم فروید نشان داد که ارباب خانه‌ی خودمان نیستیم؛ به این معنا که بیشتر رفتار ما تابع نیروهای خارج از آگاهی ماست.
>
> <cite>صفحه‌ ۲۶۳</cite>

> اگر رازم را مسکوت نگه‌دارم، آن راز زندانی من است؛ اگر بگذارم از دهانم خارج شود، این منم که زندانی آنم. بار درخت سکوت، میوه‌ی آرامش است.
>
> <cite>صفحه‌ ۲۶۴</cite>

> یادم می‌آد می‌گفتی برای اینکه بتونم با متانت و وقار پیر  بشم، باید محدود کردن فرصت‌هام رو بپذیرم.
>
> هایدگر از رویارویی با محدود کردن فرصت‌ها حرف زده. در واقع، این مسئله رو به ترس از مرگ ربط داده، گفته مرگ ناممکن شدن هر امکان دیگه است.
>
> <cite>صفحه‌ ۲۷۲</cite>

> در درون ما و همه‌ی طبیعت یک نیروی حیاتی اصلی بی‌امان و سیری‌ناپذیر وجود دارد که شوپنهاور، اراده نامید. نوشت: به هرکجای زندگی که می‌نگریم، تکاپویی می‌بینیم که نماد جان و در ذات خویش همه‌چیز است.
>
> رنج چیست؟ ممانعت از این تکاپو به وسیله‌ی مانعی که بین اراده و هدفش قرار گیرد.
>
> شادی و سعادت چیست؟ دستیابی به هدف.
>
> <cite>صفحه‌ ۳۲۰</cite>

> یکی از فرمول‌های شوپنهاور که خیلی به من کمک کرد، این ایده بود که شادی نسبی از سه منبع سرچشمه می‌گیره: آنچه هستی، آنچه داری و آنچه  در چشم مردم جلو می‌کنی. او اصرار داره که ما باید فقط بر اولی تمرکز کنیم و بر دومی و سومی *بر داشته‌ها و بر وجهه‌مان* سرمایه‌گذاری نکنیم چون کنترلی بر اون دوتا نداریم؛ چون از ما گرفته می‌شن - درست مثل پیری گریزناپذیر که داره زیبایی تو رو ازت می‌گیره. در واقع شوپنهاور گفته "داشتن" معکوس می‌شه: آنچه داریم، اغلب صاحبمان می‌شود.
>
> <cite>صفحه‌ ۳۶۹</cite>

> بخشش‌ناپذیر یا غیرقابل‌بخشش، مسئولیت رو بیرون از فرد نگه می‌داره، ولی بنبخشیدن، مسئولیت رو برعهده‌ی فردی می‌ذاره که حاظر نیست ببخشه.
>
> درمان وقتی شروع می‌شه که سرزنش تموم بشه و مسئولیت خودش رو نشون بده.
>
> <cite>صفحه‌ ۴۲۲</cite>

> لازمه که نیتت رو با رفتارت هم‌جهت کنی. باید با هم هم‌خوانی داشته باشن. به همین دلیله که باید درمان بشی. هم‌خوانی هدف هر درمانیه.
>
> <cite>صفحه‌ ۴۴۴</cite>

> در اصل یک انسان هرگز شاد نیست بلکه همه‌ی عمرش را به پیکار برای دستیابی به چیزی می‌گذارد که می‌اندیشد شادی می‌آورد؛ به ندرت به هدفش می‌رسد و وقتی هم می‌رسد، نتیجه‌اش قطعا یاس و نومیدی‌ست: سرانجامش ناکامی و کشتی شکستگی است و بی دکل و بادبان به بندر رسیدن. و آنگاه فرقی نمی‌کند که شاد باشد یا فلک‌زده؛ چون زندگی‌اش هرگز چیزی جز لحظه‌ی اکنون نبوده که همواره در حال از دست رفتن است؛ و اکنون نیز به پایان رسیده است.
>
> من با تراژدی موقعیت انسانی که تو و شپنهاور اززش گفتین، مخالفتی ندارم. ولی وقتی به سوال *چه باید کرد* می‌رسیم، تو به مشرق می‌روی و من به مغرب. اینکه *چطور باید زندگی کنیم؟ با میراییمون چطور باید کنار بیایم؟*
>
> مشخصا دارم به کامو، سارتر و نیچه فکر می‌کنم که همشون به جای کناره‌گیری بدبینانه‌ی شوپنهاور، طرفدار درگیر شدن با زندگی بودن.
>
> کتاب *چنین گفت زرتشت* رو باز کردم که هم آرومم کرد و هم الهام‌بخشم شد، بخصوص اون گفته‌اش در بزرگداشت زندگی که می‌گه باید جوری زندگی کنیم که اگه فرصت دوباره و دوباره زیستن همین زندگی رو بهمون پیشکش کنند، بگوییم آری.
>
> به زندگیم نگاه کردم و حس کردم درست زندگی کرده‌ام: هیچ پشیمونی درونی ندارم گرچه از وقایع بیرونی که همسرم رو ازم گرفت، بیزارم. بهم کمک کرد تصمیم بگیرم روزهای باقیمونده از زندگیم رو چطور زندگی کنم: باید دقیقا همون کاری رو ادامه می‌دادم که همیشه به زندگیم رضایت و معنی بخشیده بود.
>
> همین بود زندگی؟ پس یک‌بار دیگر!
>
> <cite>صفحه‌ ۴۴۸</cite>

> ... به یک قطعه‌ی فوق‌العاده در زندگینامه‌ی مارتین لوتر اثر اریک اریکسون برخوردم. می‌گفت: لوتر روان‌نژندی‌اش را تا درجه‌ی یک بیماربودگی جهانی بالا برد و سپس کوشید آنچه را نمی‌توانست برای خود حل کند، برای دنیا حل کند.
>
> <cite>صفحه‌ ۴۵۰</cite>
