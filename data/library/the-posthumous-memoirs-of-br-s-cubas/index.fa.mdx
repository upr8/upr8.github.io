---
title: 'خاطرات پس از مرگ براس کوباس'
date: '2020-10-20'
lang: 'fa'
type: 'book'
published: true
hasReview: true
author: 'Joaquim Maria Machado de Assis'
publishDate: '1881'
desc: 'رمانی بسیار تجربی که به صورت زندگی‌نامه نوشته شده و ماجراهای عاشقانه راوی، براس کوباس را روایت می‌کند—که اتفاقاً مرده است. با طنز تلخ، نثر درخشان و درک عمیق از رفتارهای انسانی.'
rate: 5
tags:
    - 'fiction'
    - 'literary'
    - 'experimental'
    - 'satire'
    - 'brazilian'
embeddedImagesLocal:
    - './the-posthumous-memoirs-of-br-s-cubas-cover-fa.jpg'
---

ای کاش فرصت داشتیم تا بدون هیچ امید و آرزو و خودفریبی به زندگی خود نگاه می‌کردیم و در مورد آن قضاوت می‌کردیم ...

«من نویسنده‌ای فقید هستم، اما نه به معنای آدمی که چیزی نوشته و حالا مرده، بلکه به معنای آدمی که مرده و حالا دارد می‌نویسد.»

«کم کم دارم از این که نوشتن این کتاب را تعهد کردم پشیمان می‌شوم. نه اینکه حوصله‌ام را سر ببرد؛ من کار دیگری ندارم که بکنم؛ راستش را بخواهید این راه خوبی برای از یادبردن ابدیت است. اما این کتاب ملال آور است، بوی گور می‌دهد، یک جور حالت جمودنعش دارد، و این بد عیبی است، اما به نسبت کوچک است؛ و اما نقص بزرگ این کتاب تو هستی، ای خواننده. تو دلت می‌خواهد سریع بگذری و آخر برسی، و کتاب سلانه سلانه می رود. تو روایت سر راست و منسجم و سبکی پرنرمش را دوست داری، اما این کتاب و سبک من مثل یک جفت آدم مست‌اند؛ یکسر تلوتلو می‌خورند، راه می افتد و درجا می‌زنند، به تته پته می افتند، غرولند می کنند، قاه‌قاه می‌خندند، به زمین و آسمان بدوبیراه می‌گویند، می لغزند و می افتند ...
و می‌افتند! ای برگ‌های شور بخت درخت سرومن، شما ناچار از افتادن بودید، مثل هر چیز دیگری که زیبا و خواستنی است؛ اگر چشمی داشتم به یاد شما اشکی می‌ریختم. و این امتیاز بزرگ مرده بودن است، اگر دهانی نداری که بخندی، چشمی برای گریستن هم نداری»
